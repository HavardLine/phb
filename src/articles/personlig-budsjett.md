# Personlig budsjett

Hos Elate forvalter du et personlig budsjett, som du kan bruke til å kjøpe utstyr, dra på konferanser, eller drive
annen kompetanseutvikling. Tanken er at det blir opp til deg hvorda du ønsker å bruke dette. Hvis du ikke ønsker å
reise på konferanser, kan du f.eks. heller prioritere å kjøpe en cutting edge PC eller mobiltelefon – og vice versa.

Maks sum på det personlige budsjettet er `70'000 NOK`. Hver måned fylles det med `3250 NOK` – til taket er nådd. Som
nyansatt hos Elate, starter du med `50'500 NOK` på budsjettet ditt. Da har Elate frontet deg 6 måneders påfyll, samt
`31'000 NOK` som skal sikre at du har råd til PC og mobiltelefon.  På grunn av dette, fylles det ikke ytterligere på
budsjettet, før det har gått 6 måneder.

Formålet og håpet med dette budsjettet, er at det skal brukes opp før det når taket. Og på den måten være med på å
utvikle både den ansatte og Elate.



## Eksempler

Her følger noen enkle eksempler, og utregninger.


### Nyansatt

Som nyansatt på Elate, kjøper du deg en ny laptop og mobiltelefon til en samlet pris på `32'000 NOK`. Det gjenstår
da `18'500 NOK` på budsjettet. Hvis du samtidig ønsker å dra på en konferanse, som til sammen koster `38'000 NOK` - må
du vente 12 måneder før budsjettet strekker til. Regnestykket blir som følgende:

    18 500 kr + (6 mnd * 0 kr) + (6 mnd * 3250 kr) = 38 000 kr


### Ansatt i 6 måneder eller mer

Du har `11'000 NOK` på budsjettet ditt, og ønsker å dra på en konferanse som blir å koste deg `33750` totalt. Du må da
vente i 7 måneder før det er dekning for dette i budsjettet ditt. Regnestykket blir som følgende:

    11 000 kr + (7 mnd * 3250 kr) = 33 750 kr


## Hva kan du bruke budsjettet til

Tanken er at budsjettet skal brukes til kompetanseutvikling, og utstyr du har et behov for, eller ønsker å
utforske/lære deg mer om. En viktig rettesnor, er at det du kjøper burde være relevant for det vi jobber
med – slik at det ikke blir ansett som en ren gode, som du må skatte for. Hvis du er i tvil; rådfør deg med noen.

Noen eksempler på hva du kan bruker busjettet til:

- PC og Mobil
- Konferanser (inkl. reise og opphold)
- Arduino kit
- Abonnement på Egghead, Treehouse, GitHub, etc.
- Bøker og tidsskrifter
- Sertifisering

I forbindelse med konferanser, kan man også benytte budsjettet for å dekke opp tapt arbeidstid, og betale ut diettpenger.


## Hva kan du *ikke* bruke budsjettet til

Det personlige budsjettet skal ikke benyttes til private formål, som ikke er relevant for Elate eller den ansattes
faglige utvikling.

Tvilsomme eksempler:

- PlayStation til privat bruk
- Gassgrill med mobil-APP
