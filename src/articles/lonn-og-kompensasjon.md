
# Lønn og annen kompensasjon

Alle konsulenter hos Elate får en provisjonsbasert lønn. Denne utgjør en andel av det man
fakturerer til kunde. Det utbetales også en [garantilønn](#garantilønn), i perioder der man er mellom
oppdrag.

Lønningsdag til er satt til den 10. hver måned, og lønnen betales etterskuddsvis. Med andre ord
vil utbetalingen du får den 10. mai, være for arbeidet som ble utført i april måned. Det vil si at
som nyansatt i Elate, får du din første lønn den 10. i måneden etter du startet.

Med en provisjonslønn, vil den utbetalte bruttolønn variere. Dette skyldes at det er forskjelige antall
arbeidsdager ila. en bestemt måned. Ferieavvikling vil også være  med å påvirke dette. Det kan derfor
være lurt å ta høyde for denne variansen, når man planlegger privatøkonomien.

Som nyansatt kan det være lurt å sjekke at skattekortet er oppdatert, og korrekt med hensyn til din
forventede lønn. Dette kan du gjøre du hos [Skatteetaten](www.skatteetaten.no).


## Lønnsmodell

Hos Elate har man en provisjonslønn, som følger [`70/30prinsippet`](articles/introduksjon.html#«7030»-prinsippet). Det vil si at 70%
av det den ansatte omsetter for, går til å dekke lønn, pensjon, forsikring, og arbeidsgiveravgift.
De øvrige 30% går til Elate, for å sikre en økonomisk stabilitet i selskapet – samt kunne dekkke
garantilønn, kontorleie, osv..

<p class="note">
Som nyansatt fordeles omsetningen 60/40 under prøvetiden, som er på 6 måneder.
</p>

## Utregning av bruttolønn

Et vanlig årsverk består av ca. 1650 arbeidstimer. Videre tar vi utgangspunkt i at man
fakturerer 1050kr i timen. Da kan man regne ut bruttolønene slik:

```
1650 timer * 1050 kr * (0.7 / 1.141 / 1.12 / 1.05) =  903 812,45 kr
```


Dette regnestykke inkluderer:

- Arbeidsgiveravgift på 14.1% – (149 866,56 kr)
- Feriepenger på 12% – (108 457,49 kr)
- Pensjon på 5% – (50 613,50 kr)

Den samlede kompensasjonen utgjør da `1 062 883,44 kr`, medregnet pensjon og feriepenger.

**Lønnskalkylator**

<iframe
  src="../widgets/salary-calculator.html"
  style="margin:0; border:1px solid lightgray"
  width="400px"
  height="350px"></iframe>


## Garantilønn

I perioder der den ansatte ikke er på oppdrag, utbetales en garantilønn. De første 23 arbeidsdagene
regnes denne lønnen ut fra en timespris på 600 kr. Etter dette, settes timesprisen til 450 kr. Bruttolønen
regnes da ut på samme måte som man gjør med vanlig fakturerbar tid – i henhold til lønnsmodellen og
70/30-prinsippet. Garantilønnen er en måte for Elate å sikre en viss økonomisk forutsigbarhet og stabilitet
for den ansatte, som er mellom oppdrag, eller nyansatt.



## Bonus

Elate betaler ut bonus til alle sine ansatte. Denne er ikke individuell, men baserer seg på hvordan selskapet
presterer som helhet. Hvert år går halvparten av overskuddet i selskapet til å betale ut bonus og aksjeutbytte.
Fordelingen mellom disse, følger også 70/30-prinsippet – hvor 70% går til bonus, og resten til utbytte.

Den endelige bonusen som den ansatte mottar, vil avgjøres av følgende faktorer:

- Antallet ansatte i Elate
- Antallet måneder man har jobbet inneværende bonusår
- Størrelsen på bonuspotten

